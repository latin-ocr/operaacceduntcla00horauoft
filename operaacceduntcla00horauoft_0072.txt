Q. HoRA'rn FLAccr

Tempus Amazonia securi
Dextras obarmet, quaerere distuli
(Nec scire fas est omnia): sed diu

Lateque victrices catervae, . ·

Consiliis juvenis revictae,
Sensere quid mens rite, q'uid indoleS,
N utrita faustis sub penetralibus,

Posset, quid Augusti paternus

In pueros animus Nerones.
Fortes creantur fortibus3 et bonis
Est m juvencis, est in equis, patrum

Virtus : nec imbellemferoces

Progenerant aquilae columbam.
Doctrina sed vim promovet insitam,
Rectique cultus pectora roborant:

Utcunque defecere mores,

Indecorant bene nata culpae.
Quid debeas, o Roma, Neronibus,
Testis Metaurum flumen, et Hasdrubal

Devictus, et pulcher fugatis
Ille dies Latio tenebris,
Qui primus alma risit adorea,
Dirus per urbes Afer ut Italas,
Ceu flamma per taedaS, vel Eurus

Per Siculas equitavit undas.
Post hoc secundis usque laboribus
Romana pubes crevit, et impio

Vastata Poenorum tumultu

Fana deos habuere rectos,
Dixitque tandem perfidus Hannibal:
“ Cervi, luporum praeda rapacium,

Sectamur ultro quos opimus

Fallere et effugere est triumphus.
Gens, quae cremato fortis ab Ilio,

J actata Tuscis aequoribus sacra,
N atosque maturosque patres,

Pertulit Ausonias ad urbes,
Duris ut ilex tonsa bipennibus
N igrae feraci frondis ln Algido,

Per damna, per coede5‚ abipso

Ducit opes animumque ferro.
Non Hydra secto corpore firmior
Vinci dolentem crevit in Herculem3

Monstrumve submisere Colchi '

MajuS, Echioniaeve Thebae.

