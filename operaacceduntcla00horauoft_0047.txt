‘CARMINUM Lm.. 111.

N ec sumit aut ponit secures
Arbitrio popularis aurae.
VirtuS‚ recludens immeritis mori
Coelum, negata⁴ tentat iter via ε
Coetusque vulgares et udam
Spernit humum fugiente penna.
Est et fideli tuta silentio
Merces: vetabo, qui Cereris sacrum
Vulgarit arcanae, sub isdem
Sit trabibus, fragilemve mecum
Solvat faselum. Saepe Diespiter
N eglectus incesto addidit integrum:
Raro antecedentem scelestum
Deseruit pede Poena claudo.

oDE III.

J us‘rUM ac tenacem propositi virum
Non civium ardor prava jubentium,
Non vultus instantis tyranni
Mente quatit solida, neque Auster,
Dux inquieti turbidus Hadriae,
N ec fulminantis magna Jovis manus:
Si fractus illabatur orbiS,
Impavidum ferient ruinae. .
Hac arte Pollux, et vagus Hercules,
Enisus, arces attigit igneas:
Quos inter Augustus recumbens
Purpureo bibit ore nectar.
Hac te merentem, Bacche pater, tuae
Vexere tigres, indocili jugum
Collo trahentes, Hac Quirinus
Martis equis Acheronta fugit;
Gratum eloquuta consiliantibus
J unone divis: ‘⁶ Ilion, Ilion
Fatalis, incestusque judex,
Et mulier peregrina, vertit
In pulverem, ex quo destituit deos
Mercede pacta Laomedon, mihi
Castaeque damnatum Minervae ,
Cum populo et duce fraudulento.
Jam nec Lacaenae splendet adulterae

20

1⁰

15

