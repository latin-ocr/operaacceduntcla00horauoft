sATmARUM L1n.''11. 2. “ ιι9

Miscueris elixa, simul conchylia turdis;

Dulcia se in bilem vertent, stomachoque tumultum

Lenta feret pituita. Vides ut pallidus omnis 75
Coena desurgat dubia? Quin corpus onustum

Hesternis vitiis animum quoque praegr’avabunfi,

Atque affligit humo divinae particulam aurae.

Alter, ubi dicto citius curata sopori

Membra dedit, vegetus praescripta adxmunia surgit. ’ 80
Hic tamen ad melius poterit transcurrere quondam:

Sive diem festum rediens adduxerit annus;

Seu recreare volet tenuatum corpus3 ubique

Accedent anni, et tractari mollius aetas

Imbecilla volet. Tibi quidnam accedet ad istam 85
Quam puer et validus praesumis mollitiem, seu

Dura valetudo inciderit, seu tarda senectus?

Rancidum aprum antiqui laudabant: non quia nasus
Illis nullus erat, sed, credo, hac mente, quod hospes
Tardius adveniens vitiatum commodius, quam 90
Integrum edax dominus, consumeret. Hos utinam inter
Heroas natum tellus me prima tulisset ἱ

Das aliquid famae, quae carmine gratior aurem
Occupat humanam? Grandes rhombi patinaeque
. Grande ferunt una cum damno dedecus: adde 95
Iratum patruum, vicinOS, te tibi iniquum,

Et frustra mortis cupidum, quum deerit egenti

As, laquei pretium. “ J ure,'' inquit, ‘⁴ Trausius istis

J urgatur verbis: ego vectigalia magna

Divitiasque habeo tribus amplas regibus.'’ Ergo, 100
Quod superat, non est melius quo insumere possis?

Cur eget indignus quisquam, te divite? Quare

Templa ruunt antiqua desim? Cur, improbe, carae

Non aliquid patriae tanto emetiris acervo?

Uni nimirum tibi recte semper erunt res? 105
O magnus posthac inimicis risus l Uterne

Ad casus dubios fidet sibi certius ; hic qui

Pluribus assuerit mentem corpusque superbum3

An qui, contentus parvo metuensque futuri, ’

In pace, ut sapienS, aptarit idonea bello? 110

Quo magis his credas; puer hunc ego parvus Ofellum
Integris opibus novi non latius usum,

Quam nunc accisis. Videas metato in agello

Cum pecore. et gnatis fortem mercede colonum, ,
“ Non ego,'' narrantem, “ temere edi luce profesta 115
Quidquam, praeter oluS, fumosae cum pede pernae.

