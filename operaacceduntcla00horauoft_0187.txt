EmsroLARUM L‘m. 11. 2.

idem, finitis studiis et mente, recepta, ‚

Obturem patulas impune legentibus aures.
Ridentur mala qui componunt carmina: verum

Gaudent scribentes, et se venerantur, et ultro, v

Si taceas, laudant, quidquid scripsere, beati.

At, qui legitimum cupiet fecisse poema,

Cum tabulis animum censoris. sumet honesti3 ,

Audebit quaecunque parum splendoris habebunt,

Et sine pondere erunt, ethonore indigna ferentur,

Verba· movere loco, quamvis invita recedant,

Et versentur adhuc intra penetralia Vestaeb.

Obscurata diu populo bonus eruet, atque

Proferet in lucem speciosa vocabula rerum,

Quae, priscis memorata Catonibus atque Cethegis,

Nunc situs informis premit et deserta vetustas :

Adsciscet nova, quae genitor produxerit usus.

Vehemens et liquidus, puroque simillimus amni,

Fundet opes, Latiumque beabitdivite lingua.

Luxuriantia compescet, nimis aspera sano

Levabit cultu, virtute carentia tollet :

Ludentis speciem dabit, et torquebitur, ut qui

Nunc Satyrum, nunc agrestem Cyclopa movetur.
‹Praetulerim scriptor delirus inersque videri,

Dum mea delectent mala me, vel denique fallant,

Quam sapere, et ringi. ’ Fuit haud ignobilis Argis,

Qui se credebat miros audire tragcedos,

In vacuo laetus sessor plausorque theatr03

Caetera qui vitae servaret munia recto

More; bonus' sane vicinus, amabilis hospes,

Comis in uxorem3 posset qui ignoscere servis,

Et signo laeso non insanire lagenae;

Posset qui rupem et puteum vitare patentem.

Hic ubi, cognatorum opibus curisque refectus,

Expulit elleboro morbum bilemque meraco,

Et redit ad sese: ‘⁴ Pol, me occidistiS, amici,

Non servastis,’' ait, “ cui sic extorta voluptaS‚

Et demptus per vim ruentis gratissimus error.''
Nimirum sapere est abjectis utile nugiS,

Et tempestivum pueris concedere ludum ;

Ac non verba sequi fidibus modulanda Latinis,

Sed vera: numerosque modosque ediscere vitae.

Quocirca meeum loquor haec, tacitusque recordor:

“ Si tibi nulla sitim finiret copia lymphae,

Narrares medicis: quod quanto plura parasti,

179

105
110
115 ’
120
125
130
135

140

145

