CARMINUM LIB. 111.

Impiae sponsos potuere duro
Perdere ferro!

Una de multis, face nuptiali

Digna, perjurum fuit in parentem

Splendide mendax, et in omne virgo
Nobilis aevum:

“ Surge,'' quae dixit juveni marito,

“ Surge, ne longus tibi'somnus, unde

Non times, detur: socerum et scelestas
Falle sorores;

Quae, velut nactae vitulos leaenae,

SinguIOS, eheu! lacerant. Ego, illis

Mollior, nec te seriam, neque intra
Claustra tenebo.

Me pater saevis oneret cateniS,

Quod viro clemens misero peperci3

Me vel extremos Numidarum in agros
Classe releget.

1 pedes quo te rapiunt et aurae,

Dum favet nox et Venus: i secundo

Omine, et nostri memorem sepulcro
Scalpe querelam.”

ODE IX.

AD FONTEM BANDUSIUM.

Ο Fons Bandusiae, splendidior vitro,
Dulci digne mero non sine floribus,
Cras donaberis haedo,
Cui frons turgida cornibus
Primis, et Venerem et proelia destinat:
Frustra; nam gelidos inficiet tibi
Rubro sanguine rivos
Lascivi soboles gregis.
Te flagrantis atrox hora Caniculae
Nescit tangere: tu frigus amabile
Fessis vomere tauris
Praebes et pecori vago.
Fies nobilium tu quoque fontium,
Me dicente cavis impositam ilicem
Saxi8‚ unde loquaces
Lymphae desiliunt tuae.

47

30

10

ιε’

