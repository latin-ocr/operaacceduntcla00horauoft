Q. HoRATn FLAe'cr

EPISTOLARUM ’ ’

LIBER PRIMUS.

EPISTOLA Ι,

An MAECENATEM.

ΡηιΜΑ dicte mihi, summa dicende Camoena,

Spectatum satis, et donatum jam rude, quaeris,

MaecenaS, iterum antiquo me includere ludo.

N on eadem est aetas, non mens. VejaniuS, armis

Herculis ad postem fixis, latet abditus agro . 5

Ne populum extrema toties exoret arena.

Est mihi purgatam crebro qui personet aurem:

“ Solve senescentem mature sanus equum, ne

Peccet ad extremum ridendus, et ilia ducat.''

Nunc itaque et versus et caetera ludicra pono: 10

Quid verum atque decens curo et. rogo, et omnis in hoc
sum:

Condo et compono quae mox depromere possim.

Ac, ne forte roges quo me duce, quo lare tuter ε

Nullius addictus jurare in verba magistri,

Quo me cunque rapit tempestas, deferor hospes. 15

Nunc agilis fio, et mersor civilibus undis,

Virtutis verae custos, rigidusque satelles:

Nunc in Aristippi furtim praecepta relabor,

Et mihi res, non me rebus submittere conor.

Ut ηοξ( longa quibus somni p'ars nulla, diesque 20

Longa videtur opus debentibus ; ut piger annus

Pupillis quos dura premit custodia matrum:

Sic mihi tarda fluunt ingrataque tempora, quae spem

Consiliumque morantur agendi gnaviter id quod

AEque pauperibus prodest, locupletibus aeque, 25

