188 Q. HOBATII FLAch

Pes citus; unde etiam trimetris accrescere ,iussit
Nomen IambeiS, quum senos redderet ictus,
Primus ad extremum similis sibi: no'n ita pridem,
Tardior ut paulo graviorque veniret ad aures,
Spondeos stabiles in jura paterna recepit
Commodus et patiens3 non ut de sede secunda
Cederet aut quarta socialiter. Hic et in Acci
Nobilibus trimetris apparet rarUS, et Enni.
In scenam missus magno cum pondere versus,
Aut operae celeris nimium curaque carentis,
Aut ignoratae premit artis crimine turpi.
Non quivis videt immodulata poemata judex ,·
Et data Romanis venia est indigna poetis.
Idcircone vager, scribamque licenter, utomnes
Visuros peccata putem mea, tutus, et intra
Spem veniae cautus. 'P Vitavi denique culpam,
Non laudem merui. Vos exemplaria Graeca
Nocturna versate mann, versate diurna.
At vestri proavi Plautinos et numeros et
Laudavcre saleS, nimium patienter utrumque,
Ne dicam stulte, mirati; si modo ego et vos
Scimus inurbanum lepido seponere dicto,
Legitimumque sonum digitis callemus, et aure.

Ignotum Tragicae genus invenisse Camoenae
Dicitur et plaustris vexisse poemata Thespis
Qui canerent agerentque peruncti faecibus ora.
Post hunc, personae palloeque repertor honestae,
AEschylus, et modicis instravit pulpita tignis,
Et docuit magnumque loqui nitique cothurno.
Successit vetus his Comoedia, non sine multa
Laude ; sed in vitium libertas excidit et vim
Dignam lege regi: lex est accepta, chorusque
Turpiter obticuit, sublato jure nocendi.

Nil intentatum nostri liquere poetae:
Nec minimum meruere decuS, vestigia Graeca
Ausi deserere et celebrare domestica facta,
Vel qui praetextas‚ vel qui docuere togatas.
Nec virtute foret clarisve potentius armis,
Quam lingua, Latium, si non offenderet unum-
quemque poetarum lirriae labor et mora. Vos, o
Pompilius sanguiS, carmen reprehendite quod non
Multa dies et multa li tura coercuit, atque
Praesectum decies non castigavit ad unguem.

Ingenium miserti⁴ quia fortunatius arte

 

270

275

290

295

