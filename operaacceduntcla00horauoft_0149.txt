SATIRARUM LIB. 11. 8. 141

Sublegit quodcunque jaceret inutile, quodque

Posset coenantes offendere3 ut Attica virgo

Cum sacris CereriS, procedit fuscus Hydaspes,

Caecuba vina ferens3 Alcon, Chium maris expers· 15
Hic herus ε “ Albanum, Maecenas, sive Falernum

Te magis appositis delectat, habemus utrumque.”

HORAniJS.

Divitias miseras! Sed queis coenantibus una,
Fundani, pulchre fuerit tibi, nosse laboro.

FUNDANIUS.

Summus ego3 et prope me Viscus Thurinus; et infra, 20
Si memini, Varius: cum Servilio Balatrone

Vibidius, quos Maecenas adduxerat umbrae.

Nomentanus erat super ipsum, Porcius infra,

Ridiculus totas simul obsorbere placentas.

Nomentanus adhoc, qui, s'i quid forte lateret, 25
Indice monstraret digito: nam caetera turba,

Nos, inquam, coenamus aves, conchylia, pisces,

Longe dissimilem noto celantia succum;

Ut vel contiuuo patuit, quum passeris atque

Ingustata mihi porrexerat ilia rhombi. , 30
Post hoc me docuit melimela rubere minorem

Ad lunam delecta. Quid hoc intersit, ab ipso ’ “

Audieris melius. Tum Vibidius Balatroni:

“ Nos, nisi damnose bibimus, moriemur inulti.'‘ .

Et calices poscit majores. Vertere pallor 35
Tum parochi faciem, nil sic metuentis ut acres

Potores; vel quod maledicunt liberius,vel .

Fervida quod subtile exsurdant vina palatum.

Invertunt Alliphanris vinaria tota

Vibidius Balatroque, sequutis omnibus : imi 40
Convivae lecti nihilum nocuere lagenis.

Affertur squillas inter muraena natantes

In patina porrecta. Sub hoc herus, “ Haec gravida,'' inquit,
“ Capta est, deterior post partum carne sutura.

His mixtum jus est oleo quod prima Venafri 45
Pressit cella3 garo de succis piscis Iberi;

Vino quinquenni, verum citra mare nato,

Dum coquitur, cocto Chium sic convenit ut non

Hoc magis ullum aliud3 pipere albo, non sine aceto

Quod Methymnaeam vitio mutaverit uvam. 50

