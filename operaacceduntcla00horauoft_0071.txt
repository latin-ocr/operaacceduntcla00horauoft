CARMINUM LIB. IV.

Curru ducet Achaico

. Victorem3 neque res bellica Deliis
Ornatum foliis ducem,

Quod regum tumidas contuderit minas,
Ostendet Capitolio:

Sed quae Tibur aq 1ae fertile praefluunt,
Et spissae nemorum comae,

Fingent AEolio carmine nobilem.
Romae principis urbium

Dignatur soboles inter amabiles
Vatum ponere me choros3

Et jam dente minus mordeor invido.
O, testudinis aureae

Dulcem quae strepitum, Pieri, temperas;
O mutis quoque piscibus

Donatura cycni, si libeat, sonum!
Totum muneris hoc tui est,

« Quod monstror digito praetereuntium
Romanae fidicen lyrae:

Quod spiro et placeo (si placeo), tuum est.

ODE III.

DRUSI LAUDES.

QUALEM ministrum fulminis alitem
(Cui rex deorum regnum in aves vagas
Permisit, expertus fidelem
Jupiter in Ganymede flavo)
Olim juventas, et patrius vigor,
Nido laborum propulit mscium;
Vernique, jam nimbis remotis,
Insolitos docuere nisus
Venti paventem3 mox in ovilia
Demisit hostem vividusff'mpetuffi
Nunc in reluctantes dracones
Egit amor dapis atque pugnae:
Qualemve laetis caprea pascuis ·
Intenta fulvae matris ab ubere
J am lacte depulsum leonem,
Dente novo peritura, vidit:
Videre Rhaetis bella sub Alpibus
Drusum gerentem Vindelici3 quibus
Mos unde deductus per omne

63

10

15

10

15

